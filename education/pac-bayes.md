## Պակ-Բայեսյան ընդհանրացման գնահատականների մասին սեմինարներ

Այս սեմինարների շարք նվիրված է Պակ-Բայեսյան ընդհանրացման գնահատականներին (PAC-Bayesian generalization bounds)։ Նյութին ծանոթանալու համար անհրաժեշտ է հավանականության տեսության ստանդարտ գիտելիքներ և բավարար մաթեմատիկական հասունություն։ Սեմինարները նախատեսված են մագիստրատուրայի և ասպիրանտուրայի ուսանողների համար, բայց հասանելի կլինի նաև բակալավրի 3րդ և 4րդ կուրսերի ուսանողներին։ Սեմինարները վարում են Արշակ Մինասյանը, Ավետիք Կարագուլյանը և Հրայր Հարությունյանը։ 

**Երբ՝** Չորեքշաբի օրերին, երեկոյան ժամը 7-ին՝ սկսած նոյեմբերի 17-ից (2021թ)։  
**Որտեղ՝** [Զումի հղում](https://usc.zoom.us/j/95509747555?pwd=RVFsRTdJUzFpWkl5RHhyMkdVWHVjdz09)։  
**Քննարկումները և հայտարարությունները** [այստեղ](https://groups.google.com/g/ml-reading-group-yerevan)։

### Համառոտագիր
Մեքենայական ուսուցման տեսության հիմնական խնդիրներից մեկը պարզելն է, թե ինչ պայմանների դեպքում և ինչպիսի ուսուցման ալգորիթմների համար կարող ենք կառուցել թեստային սխալանքի վերին գնահատականներ (test error upper bound)։ Պակ-Բայեսյան ընդհանրացման գնահատականները թույլ են տալիս վերևից գնահատել ստոխաստիկ ուսուցման ալգորիթմների թեստային սխալանքը և որպես մասնավոր դեպքեր պարունակում են բազմաթիվ դասական արդյունքներ։ Վերջին տասնամյակում Պակ-Բայեսյան գնահատականները էապես բարելավվել են և հաջողությամբ կիրառվել նեյրոնային ցանցերի վրա։ Սեմինարների այս շարքում ուսումնասիրում ենք Պակ-Բայեսյան գնահատականներ կառուցելու հիմնական մեթոդներն ու գործիքները, դուրս ենք բերում մի քանի կարևոր Պակ-Բայեսյան արդյունքներ և ներկայացնում ենք թե ինչպես են այդ արդյունքները հաջողությամբ կիրառվում նեյրոնային ցանցերի վրա։ Քննարկում ենք նաև ինֆորմացիոն տեսությամբ ստացվող ընդհանրացման գնահատականների և Պակ-Բայեսյան գնահատականների կապերը։ Սեմինարների շարքի վերջում փորձում ենք ծանոթանալ ոլորտի ներկա վիճակին ու հասկանալ բաց խնդիրները։

### Գրականություն
1. "User-friendly introduction to PAC-Bayes bounds" by Pierre Alquier. Հիմնականում հետևում ենք այս աշխատանքին։
2. "Understanding Machine Learning: From Theory to Algorithms" by Shai Shalev-Shwartz and Shai Ben-David. Այս գրքի առաջին մասը ("Foundations") խորհուրդ է տրվում բոլոր նրանց ովքեր փնտրում են կարճ, հասանելի և որակյալ ներածություն մեքենայական ուսուցման տեսության հիմնական արդյունքներին։


### Նյութեր
* **Հանդիպում 1**. Հիմնական տեսական հասկացություններ, Պակ և Պակ-Բայեսյան գնահատականների օրինակներ, անհրաժեշտ անհավասարություններ, Պակ գնահատականների ստացում վերջավոր և հաշվելի անվերջ հիպոթեզների դասերի համար։   
 [\[Տեսագրություն\]](https://youtu.be/s5iSXkIQsTU) \[[Սլայդներ\]](https://www.slideshare.net/HrayrHarutyunyan/pacbayesiangeneralizationboundsseminar1)

* **Հանդիպում 2**. Կուլբակ-Լայբլեռի տարամիտություն, Դոնսկեռ-Վարադհանի վարիացոն բանաձև, Գիբսի չափ, Կատոնիի Պակ-Բայեսյան ընդհանրացման գնահատական, Գիբսի ալգորիթմ։  
  [\[Տեսագրություն\]](https://youtu.be/5dF143y-_1s) \[[Սլայդներ\]](https://www.slideshare.net/HrayrHarutyunyan/pacbayesiangeneralizationboundsseminar2)

* **Հանդիպում 3**. Լյամբդայի ընտրություն, միջինացված կանխատեսիչի ռիսկի գնահատական, հետին բաշխման նմուշի ռիսկի գնահատական, մոդելների ընտրում։  
  [\[Տեսագրություն\]](https://youtu.be/4po0hgjLQz8) \[[Սլայդներ\]](https://www.slideshare.net/HrayrHarutyunyan/pacbayesiangeneralizationboundsseminar3)

* **Հանդիպում 4**. Պակ-Բայեսյան գնահատականներ նեյրոնային ցանցերի դեպքում։ Հիպոթեզների վերջավոր դասի դեպք, ուսուցման արդյունքում պարամետրերի սկզբնակետից շեղվելու չափը որպես ընդհանրացման ցուցիչ, Լանգֆորդի և Սիգերի Պակ-Բայեսյան գնահատականը, Ձյուգեյթի և Ռոյի հոդվածը։  
  [\[Տեսագրություն\]](https://youtu.be/sv4F0u1hTCc) \[[Սլայդներ\]](https://www.slideshare.net/HrayrHarutyunyan/pacbayesiangeneralizationboundsseminar4)
